Quae de libris tacticis Arriani et Aeliani nomine inscriptis superiore anno
proposui, ea quam vera fuerint, nunc demum intellexi uberius nactus· criti-
cum instrumentum. Absoluta enim a Ruestovio et me illa rei militaris apud
Graecos historia , quam militarium non minus virorum quam philologorum
plausu exceptam esse gaudemus -- haud ignari tamen prima tantum a nobis
jacta esse fundamenta —, operae pretium nos facturos arbitrati sumus, si
selectos quosdam Graecae militiae auctores item „viribus unitis« ederemus
ita ‚ ut verba eorum non tantum emendatius repetenda curaremus , sed etiam
interpretatione vernacula atque commentariis ad res ipsas maxime spectanti-
bus illustraremus. Quem nostrum laborem speramus quidem baud ingratum
fore corollarium iis, qui rerum a nobis in illo libro expositarum difficiliorem
partem accuratius atque ex ipsis fontibus cognoscere cupiant; sed eundem
tamquam aemulum opponere amplissimae militarium scriptorum collectioni,
quam ex longo jam tempore a Friderico Haasio parari constat, tantum
abest ut cogitemus, ut in re simili tractanda dissimilior ratio excogitari possit
vix ulla. Ille etenim ”) libros omnes Graecos Latinosque, qui sunt de uni-
versa arte militari usque ad saec. XV scripti, ex libris scriptis et impressis
diligentissime conquisitos novem voluminibus „doctis, Jupiter, et laboriosis«
comprehensurus est ita, ut ampliores commentarii iis tantum scriptoribus ad-
dantur, quibus jam olim accesserunt, in reliquis nihil adjiciatur praeter ad-
notationem criticam, Graecis tamen scriptoribus interpretatio latina accedat.
Nos contra eo, quem supra dixi, modo edendos eos tantum auctores sele·
gimus, qui, cum usus eorum in cognoscenda re Graecorum militari sit exi-
mius, tamen difficilius et parantur et intelliguntur. ltaque omissis Xenophon-
tis libellis utilibus quidem sed ubique obviis, rejectis etiam inanibus Ono-
sandri praeceptis. ineptis strategematicorum historiolis loquacissimisque By-
zantinorum nugis , dnobus satis habuimus modici ambitus voluminibus eos

⁸) Vide ejus »de militarium scriptorum Graecorum et Latinorum omnium editione
instituenda· narrationem, qua orationi muneris suscipiendi causa a se habendae prolu—
sit (Bet-elini. 1847„ inprimis quae p. 4 sqq. exposuit.

